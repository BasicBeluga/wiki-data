[[Translation:en/Manual/Towns]]
{{uk/Manual/Зміст}}

'''Місто''' - це місце проживання жителів в OpenTTD. Кожне місто має певну кількість населення, яке може зростати або зменшуватись в залежності від певних умов.
[[File:en/Manual/Base Set/Cargos/Town.png|thumb|left|436px|Місто в OpenTTD.]]
__TOC__{{uk/-}}

==Міські будинки==
Більість будівель в містах надають до перевезення пасажирів та пошту, які можуть бути транспортовані як в межах міста, так і між містами. 

В деяких випадках будівлі можуть приймати товари або продукти. Для того щоб станція змогла приймати певний вантаж, будівлі в зоні охоплення станції повинні приймати цього вантажу не менше ніж 8/8. Для того щоб подивитсь кількість вантажу, яку приймає та чи інша будівля, можна використати інстурмент "Інформація про ділянку"([[File:en/Manual/Manual html 51cda05b.png|Other]]).

Населення міста розраховуєтсья в залежності від кількості будинків та жителів, що в них проживають.

==Ріст міста==
Населення міста може зростати, що означатиме збільшення пасажирів та пошти, які можна  транспортувати. Місто завжди розростається від свого центру(клітинка, над якою відображається назва міста).

Місто росте двома способами: 
* зносить старий будинок і будує на його місці більший(населення міста при цьому спершу зменшується, а потім збільшується).
* будує новий будинок на пустій клітинці біля дороги або саму дорогу.

Часом нові будівлі можуть збільшувати кількість вантажів, які приймає місто(для прикладу товари).

Якщо місто не обслуговується і його ріст не профінансовано, то з шансом 1 до 12 на початку місяця вмикається його ріст на один місяць.

===Умови зростання міста===
Активний ріст міста може бути активований завантаженням та вивантаженням принаймі однієї одиниці вантажу до п'яти станцій протягом 50-ти днів. Без різниці що возити.

Місто збільшує свою площу завдяки розширення міського дорожнього полотна. Дороги добудовуються до наявних. Дороги не будуються через діагональні колії або сигнали, тому треба бути обережним під час будівництва власної Укрзалізниці, щоб часом не відрізати місто від розширення.

[[File:en/Manual/Town-nogrow.png|frame|left|Місто приречине залишатись в межах колії]]
[[File:en/Manual/Town-grow.png|frame|right|А це місто розшириться досить швидко]]
<br clear="all" />

===Умови для росту міст пов'язані з кліматом===
В деяких кліматах існують несприятливі зони, які ускладнюють на ріст міст. Якщо центральна клітинка міста знаходиться в такій зоні, місто вважається в несприятливій зоні і не може рости без регулярної доставки певних вантажів. Дану потребу або її погашення відображено в інформаційному вікні міста.
====Помірний та іграшковий====
Для цих кліматів немає несприятливих зон.
====Субарктичний====
Несприятливими зонами для росту міст є всі клітинки, які знаходяться вище лінії снігу. В таких локаціях міста для росту вимагають доставки хоча б 1 одиниці продуктів в місяць.

Якщо виникає ситуація, коли місто занадто маленьке для того, щоб приймати продукти, тоді достатньо дочекатись, поки воно власними силами виросте до необхнідного розміру і зможе забезпечити приймання хоча б 8/8 продуктів в зоні покриття. 

Кількість доставлених продуктів не надає ніяких бонусів росту крім стандартних бонусів від завантаження/розвантаження.

Якщо центральна клітинка знаходиться нижче лінії снігу, то місто для росту не потребує продуктів, але продовжує їх приймати, навіть якщо більша частина міста знаходиться вище лінії снігу.

Якщо центральну клітинку опустити нижче рівня снігу, то місто перестане потребувати доставки продуктів для росту.

====Тропічний====
Несприятливими зонами в даному кліматі є всі зони з піском, тобто пустелі. В таких локаціях місто для активного росту потребує хоча б 1 одиницю продуктів та 1,000л води. Для того, щоб місто почало рости, необхідно забезпечити доставку обох вантажів.

Якщо виникає ситуація, коли місто занадто маленьке для того, щоб приймати продукти, тоді достатньо дочекатись, поки воно власними силами виросте до необхнідного розміру і зможе забезпечити приймання хоча б 8/8 продуктів в зоні покриття. 

Воду потрібно доставляти в спеціальне підприємство "Водонапірна башта", яке зазвичай генерується в містах автоматично. Якщо в місті дане підприємство не згенерувалась, його можна заснувати власноруч через меню "Заснувати підприємство".

Кількість доставлених продуктів та води не надає ніяких бонусів росту крім стандартних бонусів від завантаження/розвантаження.
===Поради для росту міста===
В помірному кліматі звичайний автобусний маршрут може в значній мірі підвищити населення міста. Два недалеких одне від одного маленьких містечка, в яких проводити повноцінні залізничні маршрути поки не вигідно, можна з'єднати звичайним автобусним маршрутом для їх ефективного росту. Також можна побудувати автобусний маршрут всередині міста, що може дати ще більший приріст населення. Чим більші будинки, тим більший пасажиропотік. Але подімні схеми варто розгортати в містах з населенням від 500 чоловік.

* Автобус з одним пасажиром з іншої сторони міста матиме такий же ефект, як і забитий людьми потяг з іншого кінця карти.
* Місто зі станцією, з якої лише завантажують вантаж, але не вивантажують, також буде рости.
* "Фінансувати нові будівлі" - інструмент, яким можна швидко підвищити на незначний термін ріст міста незалежно від умов. Його можна знайти в меню вікна "Місцева влада", яке доступне у вікні міста.
* Мегаполіси ростуть вдічі швидше ніж звичайні міста.
* Розширення дорожного покриття може дещо пришвидшити ріст міста. Так як місто росте рівномірно від центру, воно не буде рости в якомусь конкретному напрямку навіть якщо там вже підготоване дорожнє полотно. Якщо побудована вами дорога відрізана від основної дорожньої мережі міста, біля нього нові будинки не будуть будуватись взагалі.

Доставка товарів не має ніякого особливого ефекту на ріст міста у всіх кліматах. Подібна думка часто виникає у початківців через те, що на початку гри товари приймають в основному лише мегаполіси, що самі по собі ростуть значно швидше. 

===Мегаполіси===
Мегаполіси це спеціальний тип міста, яке росте вдвічі швидше, на відміну від звичайних міст. Також мегаполіси на початку гри зазвичай більші за розміром в порівнянні зі звичайними містами. 

===Місцева влада===
Кожне місто має свою місцеву владу, яка контролює всі дії, які ваша фірма проводить на території міста та в її околицях. Якщо ваша компанія має в місті низький рейтинг, місцева влада може заборонити вам зносити будинки або ставити нові станції. 
Зниженню рейтингу сприяє очищення ділянок від дерев, руйнування міської власності(будівлі, дороги, тунелі, мости і т.д). Також рейтинг компанії знизить покинута станція(станція, яка не обслуговувала доставку вантажів більше ніж 50 днів). Щоб покращити свій рейтинг, можна почати обслуговувати покинуті станції(доставляти вантажі частіше ніж раз в 50 днів). Також можна спробувати дати хабар місцевій владі, але якщо даний факт викриють, то рейтинг впаде ще більше. Для того, щоб побудувати станцію, в компанії має бути рейтинг не менше ніж 200("Погано").

==Міста та NewGRFs==
Стандартний набір міських будинків може бути замінений або розширений за допомогою наборів NewGRFs. Набори NewGRFs можуть змінювати від кількох будинків до цілих міст. Також набори NewGRFs крім текстури будинку можуть змінювати вантажі, які він приймає. Через набори NewGRFs можливо змінити існуючі або додати нові підприємства з власними ланцюгами постачання.

==Супербульдозер==
Якщо в меню чітів(Ctrl+Alt+C) ввімкнений супербульдозер, то під час руйнування міста можна випадково зачіпити якесь підприємство. Якщо ви не впевнені в своїй майстерності влаштовувати демографічну кризу в містах одним рухом мишки, тоді варто тримати ввімкнутим супербульдозер лише тоді, коли він вам дійсно потрібен.

==Побудова доріг в місті==
Місто автоматично будує нові дороги під час власного розширення. Воно завжди розміщує перехрестя кожні дві-три клітинки, допоки поверхня плоска(на похилих клітинках неможливо поставити перехрестя). Зрідка місто може будувати більше трьох будинків вдовж(на плоскій поверхні), але під час розширення може звалити один з будинків щоб поставити перехрестя.

Очевидно, що для того, щоб зробити ріст міста більш ефективним, потрібно власноруч будувати дороги та перехрестя. Для цього достатньо кожні три клітинки прокладати пряму лінію дороги по довжині та по ширині довкола міста, залишаючи острівки з 4 незабудованих клітинок. Якщо відстань між перехрестями буде більше ніж 2 клітинки, то місто буде наполегливо будувати перехрестя там де йому більше подобається.